四
話之電幕有幾近，次次開工之前都毋故意深長㪗著啖氣，先至攞埋部話寫來，吹走個嘴尐塵，帶埋佢對眼鏡，就將由張檯右手邊己氣動喉跌著出來己四卷紙打開佢地，夾埋一齊。

小房間尐牆有三個竉，話寫己右手邊，一個細己氣動喉畀手寫己信息，喺左手邊，一個大尐己畀報紙，同埋喺側邊，溫斯頓好容易伸得隻手埋去，一個長方己罅俾鐵網篢住。最後爾個係畀抌廢紙己。幾千個萬個類似己罅喺樓裏邊周圍都有，毋單止喺間間房而且隔幾近距離喺走廊道。毋知點解尐人會叫佢做「記憶竉」。一知有張文件要毀滅，又或者搵到塊廢紙都好，搴起個蓋抌佢落去係好自然己，畀暖氣流帶去甚大己爐，匿埋喺樓己中心。

溫斯頓檢查啱打開箇四張紙條。條條都有一兩行信息，用部門內部己縮短行話（毋係眞係現代話，但包含好多現代話辭）來寫：

時17.3.84哥講報歪非洲正

時19.12.83預三年#4季83印錯證今集

時14.2.84把子引歪朱古力正

時3.12.83報哥日令好好毋好提非人全然再寫存前上交

幾滿意感，溫斯頓將第四條放埋一邊。又錯雜，又大責任，好擺到最後至搞。其他三個算商務，或者第二個需要好細心感照住一單又一單額。

溫斯頓喺電幕道打「回號碼」，嗌著所需尐份時報，幾分鐘後由氣動喉彈出來。收到尐信息解尐項目爲著物也原因而今要改寫著佢，抑或用其黨己講法，改正佢。例如，三月十七日，時報有話大哥，喺前日己演講，預計過南印度己前線會靜，而北非會受歐亞攻擊。偶然，歐亞最高統師喺南印度進擊，無掂到北非。因此，要修改大哥己演講一段，寫得令佢預計眞係發生著己事。或者，又係時報，十二月十九日出著一九八三年第四季（亦第九三年計劃己第六季）己官方數種消費品產量預測，而今日箇份登著眞正己產量，好似個個都錯得七彩。感溫斯頓己工作就係改本來己數目，令佢同而今尐。第三條，解一個好微細己錯誤，幾分鐘搞得掂。有二月感近，大把黨應承過（官方話「無條件承諾」）一九八四年之內朱古力限額毋會減少。其實，溫斯頓都知，禮拜尾，會由三十克減去廿克。剩係要挽出本來己承諾，插返個警告話四月份應該會要減低佢。

一分解著一個信息，就夾住話寫印己修改去各自份時報，挃佢入條氣動喉。感差毋多自動感，信息同物也寫畀自己己筆記抯埋一匛，抌佢落機翼竉畀尐火吞。

物也發生喺氣動喉連住己隱藏己迷宮裏邊，佢毋識得好詳細，但係都知概括。一收到同埋對過全部需要己修改畀份時報，就重印感多份，毀滅尐正本，俾修訂本代替喺尐檔案裏面。爾個不停改造己過程用於不單只報紙，尚且書、期刊、小冊子、海報、傳單、電影、音樂、卡通、相，卽物也文學或證件有可能有尐政治或主義己意味。一日又一日，差毋多一分鐘又一分鐘，過去就更新著。如此，有證據證明個個其黨尐預測都啱，無同官方紀錄差別己報告或意見剩低喺紀錄裏邊。所有歷史得個黑板，需要幾多次就擦乾淨澌再寫感多次。完成著之後，無辦法證明使過物也僞。紀錄部門最大個部份，大過溫斯頓己好多，有人剩係負責搵澌同收集經已取代著而要毀滅尐書、報紙同其他文件。一份時報，因爲聯盟轉變定預言出錯，可能更改著幾十次都維持本身己日期，無第張辯駁。書都會不斷感召回同修改，次次無承認改過來再出版。溫斯頓收（同埋做完就卽刻掉）己手寫己指令，都完全無講或暗示過物也僞造，不留都係記錯、打錯、印錯、引錯己地方，爲著要準確而必須改正。

不過，喺道改大把部己數目一路恁，都毋算僞造，係交換一樣廢話畀第樣啫。多數搞緊箇尐文都同現實無關係，漏著眞實某部份己大話都有多尐關係。統計，原本定修訂，一樣感虛假，好多時任你作，譬如，大把部預測著箇季靴己產量會有一億四千五百萬對。眞己產量有六千二百萬對，而溫斯頓擺低五千七百萬，令佢地可以照舊宣稱超著額。點都好，六千二百萬無準過一億四千五百萬。有可能，一個靴都產生過。更有可能，無人知產生著幾多對，又無人理，剩係知每季產生不可思議數量己靴，同一時間或者大洋洲一半赤腳。大又細，類類錄低己事實都感，物也都俾個影吞著，至於，日子都變著可疑。

溫斯頓望走廊對面。喺相當己辦公間一個細粒、嚴格、下爬黑己男人叫地律慎喺道好認眞感做也，摺著份報紙係佢己膝頭䯊上邊，䠻到好埋話寫己嘴，似乎電幕之外毋想俾人地知到佢講緊物也。佢望上來，尐光好毒感由佢副眼鏡反射去溫斯頓己方向。

溫斯頓爭尐毋識地律慎，又毋知佢打尐物也工。紀錄部門尐人好難會講佢地己工作。喺箇條長、無窗己走廊，兩邊都係辦公間，毋停逳紙己沙沙聲同人地對佢地己話寫己𠵌𠵌吟吟喺箇條走廊，有幾十人己名溫斯頓都毋知，雖然日日見到佢地喺走廊來來回回，或者喺兩分鐘仇恨做手勢。佢知喺隔籬辦公間，細粒沙毛女人朝夕直踩，從新聞界搵同埋淸著揮發著己人尐名，因爲要當佢地無存在過。稱佢做己，既然佢自己己老公幾年揮發著。多幾個辦公間，一個溫和、膽小、心不在焉隻也叫暗晡閥，耳子好多毛，竟然叻韻律同押韻，喺道創造尐乜著己版本——叫做完整版——畀尐詩雖然變著同官方主義有爭論，而因爲毋知物也要維持佢喺選集中。而爾個可能五十人己走廊，得紀錄部門己宏大復習己一個部份，一個組織。以外，上邊，下邊，幾羣職員個個都喺道做十分眾多種工作。有超大間己印刷所，有埋副編輯、活版專家、非常好裝備己工作室，畀僞造相。有電子節目部，有埋工程師、監製、演員特登揀著爲著佢地己假扮他人把聲己技巧。又有拃做參考己文員，剩係整要召回己書同期刊張單。有巨大己倉庫裝住改過己文件。有隱藏己爐消滅尐正版。重有毋知邊道，無名己董事配合全部，擺低政策話要保過去己爾部份，僞造箇部份，將某部份擦走著佢。

同埋紀錄部門係得眞實部尐部門之一，首先責任毋係改造過去，而係提供報紙、電影、課本、電幕節目、戲、故子，物也資料、說明、娛樂，造像定口號，抒情詩定生物學論文，兒童拼寫書定現代話字典。同埋不單只要滿足黨己多姿多彩己需要，重要做過澌低等尐己畀尐無產者。有完全另外一組部門負責無產者文學、音樂、戲劇、等等娛樂，爾道就出尐垃圾報紙內容差毋多得運動、犯罪同運勢、五仙煽情故子、擠滿色情己戲、完全機械方式作己感動歌，用一個特別種萬化器叫做造詞器，重有個部門（現代話叫「黃份」）出產最賤種色情也，封住派出去。作者之外，黨員毋准睇。

溫斯頓做緊也己時候，多三條信息跌出條氣動喉，但係好簡單己事啫，兩分鐘仇恨之前經已搞好抌埋。仇恨完著之後，佢返返佢己辦公間，由個架攞本現代話字典，軵埋部話寫一邊，抹下對眼鏡，開始箇朝己主要工作。

溫斯頓己生命中最大己樂趣就係佢份工。通常無聊，但都有尐工作又難又複雜到可以好似條數學題目感得做好投入，件件幼細己僞造，得英社己道義己知識同其黨想你講物己估計幫到你。溫斯頓爾樣也己幾㔹己，有時，時報尐完全現代話己頭版項目有得改正添。佢打開曾經擺埋箇條信息：

時3.12.83報哥日令好好毋好提非人再寫全然上交存前

古代話（或者標準英文）可能寫：

1983年12月3日己報告關大哥己是日命令十分不如意，提起毋存在己人尐名。寫過澌佢，交張稿畀上級機關先至存檔。

溫斯頓睇下違犯箇條項目。大哥己時日命令，好似首先讚一個組織供應煙同第尐用品畀浮動要塞尐水手。一個突出己內黨員，一位蔚莎同志，收到特別提到，獲得一個「二等覺眼功績勛章」。

三個月後個組織無出原因忽然間解散著。蔚莎同佢尐同事應該而今失寵著，但係新聞同電幕都無播過消息，好普通己，既然政治犯罕有審訊，詰責重少。有幾千人己大整肅，有埋背叛同思罪犯尐公審，個個都好失望感認錯，然之後處決著，箇尐係特別己奇觀隔幾年先至發生己。通常，令其黨煩惱己人剩係會失著蹤，杳無音信，完全毋知佢地可能喺邊道。有時可能無死到添。或者三十人溫斯頓識己，除著父母，幾時失埋蹤。

溫斯頓輕輕用個萬字夾捽住佢己鼻哥。對面己辦公間，地律慎同志重喺道蠱怪感䠻埋部話寫。舉頭一陣，又箇個狠毒己眼鏡光。溫斯頓恁下地律慎係毋係做緊一樣己工作。完全有可能，感仔細己事肯定毋會靠一個人做，但係交畀一個委員會卽對公眾認有僞造發生緊。好可能有十幾個人同時砌緊出來競爭己講法解大哥眞係講著物也。感內黨會有個董事會揀爾個定箇個，改著佢少少，啓動肯定複雜己交叉引用過程，感選擇著己大話就入檔案，變眞相。

溫斯頓毋知點解蔚莎失寵著。或者因爲腐敗或無能，或者有懷疑一個人同蔚莎親己做異端己也。又或者，最有可能性己，發生著剩係因爲整肅同揮發係政府己結構己必要部份。惟一個線索就係箇句「引非人」，表示蔚莎已死亡。人拉著己時候毋可以次次都以爲如此。有時，會放著佢出去一年或兩年，就處決著佢。鮮有一個人你以爲死著十世，會喺公審神祕感出現，口供中牽扯著多幾百名人，就眞係消失。而蔚莎經已算「非人」，毋存在緊，無存在過。溫斯頓打算，掉轉大哥己演講己傾向毋夠。好尐令佢同本身己題目完全無關。

可以轉佢做平常感揭發叛徒同思罪犯，但係有尐明顯得滯。作出個戰爭勝利，或者第九三年計劃點樣生產超額，容易令紀錄糊塗，佢要件全部係幻想己。突然恁起，經已預備澌，一位奧家偉同志，最近中死著，一個戰爭英雄。偶然，大哥會用佢己是日命令來紀念一個平凡黨員己生得死得値得仿傚。今日就紀念奧家偉同志。固然無奧家偉同志爾個人，但係幾句說話同幾張僞造相就使佢存在。

溫斯頓考慮一陣，然後挽部話寫過來，開始用大哥己熟識風格來講，一時又直率又迂腐，同埋因爲佢問尐問題然後自己答自己（「從爾個事，我地今日學到尐物也呢，同志？學到己，又係英社尐基本道義之一，就係...」等等等），幾容易模倣。

當佢三歲，奧家偉同志物也玩具都毋騷除著個鼓、個機關槍、同部模型直昇機。當六歲，特別加著入間諜隊早一年，到九歲陞隊長。十一歲時，竊聽著一個好似犯法己傾向，就告著佢阿叔畀思警。十七歲時，做著靑年反性聯合會己地區組織者。十九歲時，設計著一個手榴彈，俾和平部採用著，第一個測試中一炸炸死著三十一個歐亞戰俘。當佢廿三歲就陣亡。喺印度洋中寄緊重要己特派，俾敵機追住，就綁住機關槍喺身道，攞住尐特派跳落海，感樣死，大哥話，眞係難得想起而毋羨慕。大哥加幾句提起奧家偉己生命有幾單純同專一。完全毋飲又毋食，每日健身室一個鐘頭算消遣。發著誓獨身，因爲覺得結婚同照顧家庭同廿四小時忠於職守毋可以並存。謦欬話題，得英社尐道義，人生目標，得打敗歐亞軍隊同追逐間諜、怠工者、思犯罪、同他類叛徒。

溫斯頓同自己討論下應毋應該嘉獎覺眼功績勛章畀奧家偉，卒之無做到，因爲會引起太多多餘交叉引用。

又望多一次對面己對手。一睇下令佢好肯定地律慎做緊同一件工作。無辦法知會收邊個己傑作，但係佢好堅定確信揀就會揀佢己。奧家偉同志，一個鐘頭前未想𧰼過，而今變著歷史。佢覺得好奇妙，人可以創造死者而毋造得生己。奧家偉同志，無存在過喺而今，而今存在喺過去，僞造完成著之後，會同凱撒同查理曼一樣感道地，依賴一樣己證據。
