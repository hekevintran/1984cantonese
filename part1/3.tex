三
溫斯頓夢想佢阿媽。

佢恁，肯定有十零十一歲佢阿媽就失著蹤。一個身才高己、似彫??己、比較靜己女人，逳得緩慢，有華麗己金色頭髮。阿爸就無記得感淸楚，皮膚深，瘦蜢蜢，成日著住齊整深色衣服（記得好淸楚佢己鞋底好薄），帶住眼鏡。的確兩個都吞著俾五十時代最初己大整肅。

而今佢阿媽坐緊喺佢下面好深己一個地方，抯住佢己細僗妹。關佢己細僗妹物都毋記得，除著佢係個細粒、瘦弱己臊蝦，毋出聲己，眼睛大隻忙住。兩個都向上望佢。佢地喺一個地底己地方（例如井底，或個好深己墳墓），但係個地方雖然喺佢下邊好深，重向下沈緊。佢地喺個沈緊己船己廊，𩓥高頭透過變深己海水望佢。廊重有空氣，佢地彼此重睇得到，但係同一時佢地沈緊，沈緊落靑色己水裏，斬下眼就以後屛埋著佢地。佢喺陽光同天空中，佢地沈緊等死亡，佢地喺下邊因爲佢喺上邊。佢知，佢地知，佢見到爾個心得喺佢地尐樣道。面情、心裏無怨，惟有曉得，曉得佢地己犧牲至有佢己生存，定局己。

毋記得點樣發生，但喺夢裏面毋知點樣佢阿媽同阿妹尐命爲著佢而無著，係一個箇尐夢，雖然有普遍己夢境，其實係智力生活己繼續，人學到新己知識同主義，起身都覺得有意思。而今醒悟著己，就係佢阿媽己死亡，大約三十年前，殘忍得而今經已無可能殘忍啦。殘忍，佢覺得，係古代己，重有私人、戀愛、友情，家人會爲著物都互相支持己時代。回憶佢阿媽令佢非常悲心因爲佢愛住佢死己，佢幼稚同自私得滯愛返佢轉頭，同埋因爲毋記得點樣，佢犧牲著自己爲著忠心一個主義，又私人，又不變。爾類己也，佢明，無可能今時會發生。今時有恐懼、仇恨、痛苦，但係表情無價値，哀痛無複雜。全部佢好似見都喺佢阿媽同阿妹瞪住佢己眼裏面，通過靑色己水，水下面千百幾里而繼續沈。

突然間，夏天一個黃昏，尐光線包金緊塊地下，佢徛緊喺尐有彈性己短草地道。佢而今望緊己環境見過感多次，毋淸楚現實有無見過，醒己時候叫佢做「黃金原野」。一個老、俾兔子咬得高度毋齊己牧草，俾個彎曲條行人路穿過，爾道箇道有蘇鼠丘。田對面尐榆樹尐樹枝俾風吹到慢慢搖，葉一齊逳逳下猶如女人己頭髮。附近毋知邊道，有個淸、流得慢條河，土鯪魚喺楊柳下邊尐池塘游。

深色頭髮己女子穿過個田來。似乎一挽感挽𠞉佢尐衫，掉埋一邊。身又白又滑，但係溫斯頓己心逳到無逳，爭尐睇都無睇，箇一刻惟有羨慕佢𠌸開佢套衫己手勢，感優美又感無憂無慮，似乎令成一個文化，成一個思想體系消滅，猶如一個華美手動作，就撥得大哥同其黨同思警去埋沒。箇個手勢都係古代己。溫斯頓己口䛅出「莎士比亞」就醒。

部電幕喺道發出一個鬼殺感嘈己啤啤聲，出著同一個音三十秒。零七點十五分，卽職員己起身時間。溫斯頓好勉強感彈起身（無著衫，因爲外黨員年年收得三千張衣服券，套睡衣成六百張），求其喺凳道執件底衫同短袴。體操三分鐘就開始。下一刻佢喺道𠌥低毋停感咳。差毋多次次一起身尐咳會來打擊佢己，咳到肺都空埋，要困喺地下大力吸幾啖氣。咳嗽費力到血管都漲埋，潰瘍又開始痕。

「三十號至四十號！」女人把聲叫。「三十號至四十號！就位啦毋該。三十號至四十號！」

溫斯頓喺電幕前邊立正。電幕經已登緊一位後生地己女人，瘦而大力，著住中山裝同運動鞋。

「彎手伸展！」喺道嗌「跟我來數。一！二三四一！二三四，來啦，同志，盡下力啦！一！二三四一！二三四...」

咳嗽己疼痛未趕出夢己印𧰼，運動己節奏挽回佢一尐。機械感前前後後伸對手、面帶住冷酷己樂趣己表情（估喺體操最適當表情）箇時，又勉強回憶佢一頭霧己童年，超標難。早過五十年代，物都消失澌。無外邊己紀錄可以睇，自己條命己行程都矇埋，記得到難得眞有發生己事件，記得尐詳細而記毋起氣氛，又有尐好長時間物印𧰼都無。箇陣物也都毋同，譬如戰地機場一號，箇時有第個稱呼，叫英格蘭或不列顛，但係倫敦不留都叫倫敦啩。

毋記得到確定幾時佢己本土毋係打緊仗，但係細時肯定平安著幾耐下，因爲佢記憶中最早有場空襲，好似令人人都驚愕。或者係箇次核彈跌落高士打。個空襲佢毋記得，但佢記得佢阿爸己手挽實佢己衝落去，落去，再落去，向地底好深一個地方，一圈又一圈走落箇條螺旋樓梯，每個腳步磚都響，終於溫斯頓腳軟到開始喊，佢地停低著㪗下。佢阿媽，仍然感緩慢，喺佢地後面幾遠慢慢來緊，抯住佢阿妹，又或者剩係疊被，佢毋知箇時佢阿妹出著世未。卒之，入去一個又嘈又鬧熱己地方，發現係地鐵站。

地下尐磚周圍有人坐，又有人擠擁著喺尐鐵碌架牀道坐，一層一層疊上去。溫斯頓同佢阿媽搵地方坐喺地下，近個阿婆同阿伯一齊坐同一個碌架牀。阿伯著住一個體面件深色西裝，戴頂黑色布帽喺佢尐潔白己頭髮上邊，面鮮紅，藍眼流眼水。一陣氈味，但係雖然佢有少少醉，而喺道受緊一個眞正、過份己悲苦。幼稚己溫斯頓都明啱啱發生著一個何其殘忍己事，無得原諒無得解救。阿伯親愛己，一個孫女子或者，俾人殺著。每幾分鐘阿伯喺道重講：

「毋應該信佢地，都話㗎啦，係毋係囉，阿媽？信佢地，就變著感樣啦。不留都話㗎啦。毋應該信箇尐死鬼頭。」

而係究竟邊尐死鬼頭，溫斯頓而今無印𧰼。

自從箇陣，打仗確實不斷己，嚴格尐講毋係不留打同一個仗。細時幾月，倫敦亦有立亂己巷戰，有尐佢記得好入微，但係試下跟住成段時間己歷史，鑑定某刻邊個鬥邊個，絕對無可能，因爲無紀錄同無口供證明聯盟同而今毋係一模一樣。例如爾一刻，一九八四年（假如眞係一九八四年），大洋洲同東亞洲聯盟，同歐亞洲打緊仗。其實，溫斯頓知得好淸楚，惟有四年前，大洋洲喺道同東亞洲打仗同埋同歐亞洲聯盟。而箇個係知識得自己知己因爲佢己記憶未控制夠。官方立場，交換無發生過。大洋洲正在同東亞洲打仗，所以大洋洲不留都同東亞洲打緊仗。目前己敵人代表絕對己邪惡，於是前後己協定無可能。

最恐怖己，佢一路考慮第幾萬次一路夾硬向後轆佢尐膊頭（手貼住腰，佢地喺道從腰轉佢地己上身，一個令貝肌強壯己運動），最恐怖己係可能全部係眞。如果其黨可以伸隻手返過去話爾樣或箇樣完全無發生過，肯定，重嚇得人過拷打或死亡？

其黨話大洋洲無同東亞洲聯過盟，而佢，溫斯頓 · 斯滅，知大洋洲同東亞洲聯盟有四年前感短。但係爾個知識邊道存在？得喺佢己意識裏面，感都將會消滅。如果大家都信其黨法令己大話，如果全部紀錄都話一回士，感個大話侵入歷史變眞實。其黨己口號話：「邊個控制過去，控制未來：邊個統治而今，統治過去。」而過去，雖然本身會變，無改造過。物也而今係眞，由永遠到永遠都眞。好簡單啫，剩係要毋停感打低自己己記性，所謂「現實控制」，現代話叫「雙恁」。

「休息！」教練少少溫和尐話。

溫斯頓放鬆佢尐手喺身邊，慢慢吸滿空氣。佢尐思想返返雙恁箇場雜亂。知而毋知、識完整己事實而講細心己大話、一時抯兩個相反己意見，明知兩個自相矛盾而兩個都信、用羅輯打羅輯、廢棄道德而認有品、信民主無可又信其黨係民主己保障、毋記得需要毋記得己，然後需要時候記起，卽刻再毋記得、而最主要，用爾個過程於爾個過程道。終極己微妙，自覺令自己不覺，然之後，毋記得啱做己自我催眠。明「雙恁」爾個字，都需要用雙恁。

教練叫返立正。「感而今我地睇下邊個掂得佢地己腳趾！」熱心感講。「毋該，腰開始彎啦吓，同志。一！二一！二...」

溫斯頓好憎爾個運動，由㬹到囉尐痛戟住佢，常會令佢再毋停感咳。思考己過程就酸著少少。過去，佢恁下，毋單止俾佢地改著，尚且俾佢地殲滅著。究竟最明顯己事實點樣可以信如果自己己記憶之外無紀錄？佢試下記得邊年最初聽過大哥，認爲喺六十年代中，但係無辦法肯定。當然，喺其黨己歷史，由初步起大哥係革命己領導同保護人，尐成就慢慢一路推後到奇妙己三四十年代，資本家重戴住怪怪地己筒形帽、抯住又壯麗又閃亮汽車或者旁邊有玻璃己馬車己時候，點知爾個傳說堅定流。幾年建黨溫斯頓都毋記得。佢覺得六十年代前無聽過個辭「英社」，但有可能佢己古代話講法「英國社會主義」早尐流行過。全部，一頭霧。有時，可以指出來一個確定大話，比如，其黨歷史書話其黨發明飛機，就錯己，佢自細都記得有飛機。但係物都證明毋到，時時都無證據。成條命得一次，佢抯過喺佢尐手道文件好明顯證明歷史己事實有使僞，箇時——

「斯滅！」電幕己老虎乸聲叫。「六零七九號，斯滅，温！係啊，你啊！毋該𠌥低尐啦！我知你可以做得好尐己。你都毋盡力己。低尐！好好多啦，同志。感休息啦，大家，望住我先。」

溫斯頓突然間成身出澌熱己汗水。塊面仍然感不可測。絕對毋好失望！絕對毋好怨恨！一逳下眼就賣到你出去。佢徛喺道望住教練伸對手去頭上邊然後，毋可以話斯文但都算有效率，佢𠌥低，擠到佢尐手指己尾節喺佢尐腳趾底。

「嗱，同志！我要見都你地感樣啊，再睇住我啦。我有三十九歲，生著四個細蚊子啊。睇住啦！」佢又𠌥低。「你地都睇到，我尐膝頭䯊彎都無彎到。你地個個都做得㗎，你想做己話，」一路伸直一路講。「邊個無四十五歲根本掂得佢尐腳趾啦。毋係個個人都有得去前線道打，但係起碼我地可以保持健康啦！記住我地喺馬拉巴尐兵啦！重有浮動要塞尐啊！恁一恁佢地要受到尐物也。感再來過。好啊，同志，好好多。」喺道鼓勵溫斯頓夾硬舂落去，終於成功無屈膝而掂都佢尐腳趾，經已幾年己第一次。
