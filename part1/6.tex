六
溫斯頓寫日記：

	三年前，比較黑己一晚，喺個窄己街子近個鬧熱己火車站，光都毋光己一個街燈底，箇個女人喺道徛喺埲牆己一個門口。佢塊面後生，油得好厚。係尐油最吸引，白得似個面具，同鮮紅己嘴唇。其黨尐女人絕對毋油佢地尐樣。無其他人喺街，又無電幕。佢話兩文，我

暫時毋繼得續。佢瞇埋眼，用佢尐手指撳住，想壓出來箇個時時見到己景𧰼。有爭尐太大己誘惑去大聲猛嗌粗口，或者撼頭埋牆，踢反張檯，將樽墨𠌸穿塊窗，物也暴力或嘈雜或痛苦己也會令佢失去爾個煎熬己回憶。

人最大己敵人，佢考慮，係自己己神經系統。某一刻，裏邊己緊張可以邊一個出邊見得到己症狀。佢記起一個男人經過喺街道幾個禮拜前，一個睇上來幾普通己男人，黨員、三十五至四十歲、高高地、瘦蜢蜢、抯住個篋。離幾米，個男人塊面己左邊突然因爲抽筋而扭曲一下。啱經過己時候再發生，得一搐，一逳，相機己光閘感快，顯然係壞習慣。佢重記得箇次恁：箇隻僗死梗啦。最恐怖己，有可能箇個動作完全毋經毋覺己。最危險己係發開口夢。以佢所知，無辦法防止。

佢㪗啖氣就繼續：

	我跟佢入個門口，過一個花園，入一個地下廚房。有張牀貼住埲牆，又有盞燈喺張檯道，校得好暗。佢

佢牙齒發磣。佢好想𦧲口水。喺地下廚房同箇個女人，同一時間恁起嘉富蓮，佢己老婆。溫斯頓結著婚，或者結過婚己至少，應該重係結著婚，反正未知佢己老婆有無死到。覺得又聞到地下廚房陣𤈝味，一陣混埋蟲同污糟衫同平香水己味道，但都引誘，因爲其黨尐女人毋噴香水，亦無可能想𧰼到佢地用，惟有尐無產會噴。心裏邊覺得，陣味同和姦無法解得開。

跟箇個女人入去，就係大概兩年第一次墮落。當然嫖禁止己，但係算一個時時夠膽違反己規矩來己。危險，但係非生死攸關，俾人捉到，或者不超過五年勞改，如果無犯過第尐罪。又容易，假如毋俾人捉到，雜尐己區周圍賣淫己女人。重有尐一樽氈酒就買得到，因爲無氈酒畀尐無產飲。其黨都沈默支持嫖妓，一個機會發洩毋完全埋得到己衝動。偷偷地己、無樂趣己、同一個浸沒、卑鄙己階級做己，放蕩無物問題。黨員之間和姦先係不可原諒己罪行。雖然爾個係一個大整肅己時候會認己罪行，但係難得想𧰼感己也發生。

其黨己意向毋單止阻礙男人同女人產生其黨可能控制毋都己忠義。眞正、公眾無講己目的就係攞走性交所有己快樂。毋係愛情，而係性慾爲敵，結婚內外。尐黨員想結婚，要一個特別己委員會己允許，雖然條原理無直接講出來，但係不留毋允許如果兩個人有互相吸引己印𧰼。結婚惟一條道理係爲著生細僗子爲其黨做也。性交要當係個微細、一尐討厭己手術，好似灌腸感。爾樣又毋會直接講出來，而自細間接感迫個個黨員接受。主張兩性完全獨身己組織，靑年反性聯合會箇類。所有細僗子應該由人工受孕（現代話叫做「人受」）產生，喺政府機關道養大。爾樣，溫斯頓知，毋係完全認眞感提議己，但係毋知點樣適合其黨己基本主義。其黨喺道殺性慾，又或者，如果殺毋死己話，扭曲佢同染污佢。佢毋知點解感樣，但係好似自然應該感做。從尐女人來講，其黨己功夫多數有效。

又恁起嘉富蓮。至少有九年，十年，就來十一年分開著。好奇佢好少會恁起佢，成幾日都會毋記得結過婚。佢地喺埋一齊得十五個月。其黨毋允許離婚，但係鼓勵分居如果無細僗子。

嘉富蓮係個高、金頭髮己女子，身材好直，行得華麗。塊樣又長又鉤上來己，或者叫一個高貴己樣，至你發現箇塊樣後邊物也到無感滯。結著婚無幾耐就決定著（或者剩係因爲佢同佢親過第尐人大部份）佢絕對有最戇居、最無聊、最空白己頭腦，獨一無二。無一個思念毋係口號，絕對無一句廢話佢毋能夠吞落肚，其黨講己話。「人體錄音」，佢自己腦裏邊改畀佢己名。剩係感多都受得到同佢住，如果無一樣也：性交。

佢一掂佢就畏縮、成身發僵。攬住佢好似攬住一匛己有關節己木𧰼。古怪己，嘉富蓮攬實佢箇時，都覺得佢同時喺道盡力軵開佢，由佢尐肌肉幾生硬有感己印𧰼。佢會瞇埋眼，毋擋又毋點合作，而直情低聲下氣感趴喺道，非常醜怪，同埋過著段時間之後，又得人怕。但係感樣都受得住同佢住如果佢地同意維持獨身。奇怪係嘉富蓮要拒絕。一定，佢話，要生個細僗如果可以。如此，個表演繼續，個個禮拜幾定期感，幾時可以己時候。佢重會朝頭早提佢，一樣也箇晚要做，毋可以毋記得。佢有兩個叫法，一係「整細僗子」，另一個係「對其黨己責任」（係啊，眞係感講）。好快就每次到定己日子都覺得十分憂懼。好彩無細僗子出現，終於佢都話放棄，無幾耐就分開著。

溫斯頓毋出聲嘆氣。佢再執枝筆來寫：

	佢跳上牀，物也初步行動到無，極粗俗、恐怖感擪起條裙。我

佢記得佢徛喺道緊喺箇間暗房，鼻哥竉滿蟲同平香水，心覺得又失敗又怨，箇時都又恁起埋嘉富蓮己白淨身體，其黨己催眠令佢以後不動。點解不留要感樣？點解毋可以有自己己女人，要令佢每幾年感卑賤感做搏鬥？但係一個眞己外遇無可能。其黨尐女人全部一樣，獨身同對其黨忠心感基本。用早開始己細心己制約，用遊戲同凍水，用學校同間諜隊同靑團排出來己廢話，用演講、巡遊、歌曲、口號、軍歌，箇個自然己感覺就赶走著。佢己理性話肯定有例外，但佢己心毋敢信。個個都克服毋到，順其黨己計劃。溫斯頓所要己，重多過人地愛佢，就係打冧箇個道德埲牆，成條命一次都好。性事，做得成功，算係反叛。性慾算係思罪。醒嘉富蓮，如果有能力去做，都好似誘惑，係佢己老婆之外。

但係故事己尾要錄低埋。佢寫：

	我整光尐盞燈。燈光見到佢己時

同正話己暗黑對比，油燈己死死下己燈光好似十分𥋇眼。第一次睇得淸楚個女人。佢行前一部就停，滿心慾望同恐懼。來感己地方己危險令佢心苦。完全有可能尐巡邏走箇時就捉住佢，或者而今喺出邊等緊佢添。如果特登來做己也都毋做而走己話……

一定要寫低，一定要懺悔。佢忽然間喺油燈己燈光見到己女人原來老己。尐油油得厚到好似會一個紙皮面具感裂開，又有幾條白頭髮，但係眞係最得人驚己就係佢把口擘開著少少，見到得個深己洞穴，一隻牙都無。

佢急住寫，寫得混亂：

	燈光見到佢己時，原來一個幾老下己阿巫，最少五十歲。但我就照做。

佢又撳住尐眼皮。寫低著，但係無用，個治療無效。大聲爆粗己慾望一樣感強烈。
