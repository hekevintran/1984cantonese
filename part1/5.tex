五
地底好深，矮己飯堂裏面，攞晏飯條龍慢慢趷前。飯堂經已爆澌棚，又嘈喧巴閉。由櫃檯己防禦網格柵陣燉肉味，一個金屬腥味，濆出來，而打毋敗勝利氈尐煙。另一邊有個酒吧（埲牆一個竉），一毫子可以買氈酒一大杯。

「啱啱想見箇個人啦，」溫斯頓背後一把聲話。

擰轉面，係佢己做硏究部門己朋友，阿徙。或者「朋友」毋係最啱講。今陣，人無朋友，得同志，但係有尐同志容易尐相處過第尐。阿徙係個語言學家，專注現代話，編寫第十一版現代話字典己專家之一。好細粒下，重矮過溫斯頓，頭髮深色，眼大到好似突著出來，一時又哀又笑，講緊也己時候一路觀察你塊面。

「想問你，你有無刀片啊？」

「一個都無啊！」溫斯頓鬼鼠感急答，「邊道都搵過，經已無感滯。」

人人都問你有無刀片。其實佢儲起緊兩塊未用己。箇幾個月缺刀片。幾時都會有件也，其黨毋能供應，有時係紐，有時係絨線，有時係鞋帶。今次係刀片。偷偷地去「自由」市場抄至可得。

佢作埋出來：「用著一塊成六個禮拜啦。」

條龍又趷前尐。停著之後溫斯頓擰返轉面對住阿徙。由櫃檯，頭兩個都攞一個油污己鐵盤。

阿徙問：「尋日有無去睇尐戰俘絞死啊？」

「做緊也啊，」溫斯頓無物所爲感講，「搵日去戲院道睇啩。」

「非常毋充足，」阿徙話。

佢尐嬉笑眼睩來睩去喺溫斯頓塊面上邊，「就知你㗎啦，」尐眼好似話，「我睇得透你，直程知你點解無去睇。」阿徙正統得又醒目又惡毒。佢會好過份幸災樂禍感講直昇機空襲敵方尐鎭、思罪犯尐審訊同認罪、愛情部尐地廬裏面尐處死，想同佢謦欬己話，最多係要轉佢由講感己題目，去好投入感講現代話尐專門細節，講得又。溫斯頓擰一擰個頭，避開箇對深黑己眼瞪住。

「幾好睇啊，個絞刑，」阿徙喺道敘舊，「眞係損失著，如果佢地綁埋尐腳。我鍾意睇佢地喺道踢，重有，佢地條脷伸著出來，同埋藍色己，好鮮己藍色。就係爾樣睇得我令我最安樂。」

「系一個啦，毋居！」著住白色圍身己無產嗌，抯住支殼。

溫斯頓同阿徙軵佢地尐盤去防禦網下邊，卽刻辟低兩套規定餐，一個細細鐵盤裝住尐粉紅灰灰地己燉肉、一匛包、一粒芝士、一嘜無加奶勝利咖啡、同埋一粒糖精丸。

「箇道有位啊，箇部電幕下邊，」阿徙話。「順路執尐氈啦。」

尐氈喺尐無耳子己陶瓷嘜裝住。溫斯頓同阿徙穿過鬧熱己飯堂，擺低尐也喺個鐵檯面，檯另一頭有人瀉著尐燉肉，似乎嘔著出來感邋遢。溫斯頓攞起嘜氈，準備自己一陣，就箇尐油油地己也吞著佢。斬眼斬到尐眼淚出澌來之後，突然發現佢肚餓，開始搏命一羹又一羹食尐燉肉，裏面中有埋尐粒粒粉紅軟己也，或者肉來己。兩個都無再講也至佢地尐盤空澌。喺溫斯頓己左手邊一張檯，喺佢後邊少少，有人喺道講也講得又急促又毋停，一流毋淸毋楚己說話好似隻鴨喺道呱呱叫，飯堂己嘈喧中都響。

「字典做成點啊？」溫斯頓問，提高把聲爲著淹漑個嘈囂。

「慢慢啦，」阿徙話。「到著形容詞啦，好有趣。」

一講現代話就卽刻成面喜氣洋洋。軵埋佢己盤一邊，一隻手執起匛包，第隻抯住粒芝士，䠻埋尐，毋使嗌可以講也。

「第十一版就係最完整己版本，」佢話。「個言語就來到佢最終己樣，無人會講第尐話箇時己樣。我地整完箇時，你地感己人就會要重新學過澌。你地恁，係毋係，我地主要己工作就係製造新己字，絕對係錯啦！我地喺道毀滅尐字，幾廿個，幾百個，每一日。我地喺道減低個言語到佢己最低限度。到二零五零年，第十一版裏邊一個字都毋會廢棄著己。」

好肚餓感食住匛麪包，吞著幾啖，就繼續講，講得有種書蟲己熱心。佢己又瘦又嚴塊面，變生猛活潑，無著欺騙己眼神，變著予人慰藉感滯。

「眞係好優雅己事來己啫，毀滅尐字。當然最浪費己就係尐動詞同形容詞，但係有幾百個名詞都可以除去己。毋係得尐同義字，又有尐反義詞。反正，有物也理由有一個字係得另一個字己相反呢？譬如『好』啦。如果你『好』爾有個字，感使物要『壞』箇個字呢？『非好』就得啦，更好添，因爲佢係同『好』完全相反，但係『壞』毋係感。又或者，如果你要一個強調有幾好，做物要有一排無用無意思好似『犀利』同『榮華』等等啫？『好好』含有箇個意義，『好好好』如果你需要更強。當然，我地而今經已用緊爾尐字，但係到現代話最終己版本，毋會有物也其他。到最後，善惡而個觀念成個會俾得六個字包括，其實，得一個字。睇毋睇到究竟有幾優雅啊？」恁著一陣就加：「當然係大哥恁先己。」

一聽到大哥己名，溫斯頓塊樣自然上著一種索然勁頭。雖然係感，阿徙卽刻偵察到佢無心裝載。

「你重未識眞心欣賞現代話啊，溫斯頓，」就來有尐傷心感話。 「你寫現代話箇時都喺道恁緊古代話。時時，我都有睇過你寫喺時報箇尐項目㗎，都毋錯，但係佢地係得翻譯來己。你己心裏面，都係想黐住古代話，黐住箇尐模糊同埋箇尐無用己差度，你未明白毀滅尐字己優雅。知毋知，現代話係世界上惟一己語言每年佢己詞彙會少著㗎？」

溫斯頓知啦，當然。佢就笑，希望笑得同情感，毋敢講也。阿徙咬開多一啖箇匛深色己麪包，咬著一陣，就繼續：

「你毋明，現代話己目的就係縮細思想己連串咩？最終，無可能會有思罪，因爲毋會有字可以表達佢。全部需要己概念會有單獨一個字來表達，嚴格定義，所有附屬己意義就會擦走著，毋記得著。經已，喺第十一版本，我地毋係好遠㗎啦，但係個過程你同我死著之後都會繼續好耐。年年少感尐字，意識己連串細少少。固然而今都無理由或藉口去犯思罪啦，係得人有幾自律、現實控制得幾緊啫。但係最終，感都毋使。言語完成著，革命就完成著。現代話卽係英社，英社卽係現代話，」佢好神祕、好滿意感講。「溫斯頓，你有無考慮過，最遲二零五零年，毋會有一個人識聽我地而今講緊感己會話啊？」

「除著——」溫斯頓懷疑感開始，就停。

「除著尐無產」講到口唇邊就收著聲，毋知爾句話有無點樣非正統。不過阿徙都估到佢想講物也。

「尐無產毋係人，」阿徙求粗心感話。「到二零五零年，早尐啦，或者，全部眞正己古代話己知識會消失澌。全部過去己文學會經已毀滅著。喬叟、莎士比亞、彌爾頓、拜倫，剩係會有現代話己版本存在，毋單止變著毋同，而且同以前矛澌盾。其黨尐學問都會變，口號都會變。豈有「自由係奴役」感個口號如果自由己概念經已革除著？思想己情況會完全毋同。其實，毋會再有我地而今認識己思想啦。正統卽係毋恁也，毋使恁也。正統係自動己。」

有一日，溫斯頓突然間好有深信感恁，阿徙會俾人揮發著。佢太聰明，瞭解得太淸楚，講也講得太坦白。其黨毋歡喜佢感己人。佢塊樣顯露，有一日，佢會消失。

溫斯頓食澌佢匛包同芝士。佢轉一邊少少來飲佢己咖啡。喺佢左手邊，大大聲聲己男人重猛䛅緊也。一個後生己女人，或者佢己祕書，坐得背住溫斯頓，好似喺道聽住佢講緊也，樣樣都熱心答應。時時都聽到句好似「我覺得你眞係講得啱，我實在同意」，用把年輕、有幾傻己女人聲來䛅。但另一把聲無停過，女子講也己時候都無停過。溫斯頓識佢己樣，剩係知有個幾巴閉份工喺小說部門裏邊。大約三十歲、頸粗、口大隻、靈活。佢己頭挨後著少少，坐己角度感啱，對眼鏡反到尐光，令溫斯頓剩係見到兩個白色己圈。少少恐怖己，由佢己口滮出來己聲音，就來一個字都分毋出。得一次溫斯頓聽得出「最後葛士田主義己完全殲滅」，由佢己口，，好似全部一匛也感，飛出來，猶如一排鉛字鑄埋一齊。其他係得聲音，呱呱感叫。雖然聽毋到個男人講緊物也，而基本上講緊物也係確實己。或者喺道譴責葛士田同要求嚴尐措施對思罪犯同怠工者，抑係抗議歐亞軍尐暴行，可能讚緊大哥或者馬拉巴前線尐英雄，無分別。物也都好，肯定係完全正統，完全英社。喺道望住無眼睛己樣，下爬上上落落，溫斯頓好奇怪感覺得爾個毋係眞係一個人而係種公子。毋係個男人己腦筋喺道講，係佢條喉。離開佢尐也係由字組成，但係就眞正己意義來講，毋係眞係說話，係無意識中吟己，好似鴨己呱叫。

阿徙靜著一陣，用匙羹己柄喺尐燉肉道畫也。第張檯把聲繼續呱呱聲，感大己喧嘩中都聽得到。

阿徙話：「現代話有一個字，我毋知你識毋識：『鴨話』，卽係好似鴨感呱呱叫。係一個箇尐感有趣、有兩個相反己意思己字。話一個對手，係鬧佢己，話一個相處得好己，就係讚啊。」

無疑啦，阿徙會俾人揮發，溫斯頓再恁。感恁有尐難過，明知阿徙卑視同少少毋鍾意佢，可以話佢係思罪犯有起見感做己話。阿徙，有少少也毋妥。有尐也佢缺乏：謹慎、冷漠、一種彌補己愚蠢。無可能話佢非正統，佢信英社尐道義，佢尊敬大哥，佢侹尐勝利欣喜，佢憎尐異端，毋單止誠實而有種毋能安靜己熱心，一種內行普遍己黨員無達到。但係佢己聲名不留都有尐狼藉。佢講尐也好尐無講到，佢讀過太多書，佢時時去板栗餐館，畫家同音樂家己地點。無法律禁止人地去板栗餐館，不成文法都無，而毋知點解箇道係惡兆己。其黨舊底尐名譽掃地己領導會喺箇道集合，至佢地終於淸除著。聽講，葛士田都有時見都佢，幾年幾十年前。阿徙己命水好容易估到。不過，如果阿徙明白著溫斯頓尐祕密意見己性質，明白著三秒感短都好，卽刻會告發佢畀思警。邊個都會感做啦，但係何況阿徙。熱心不足。正統，無意識己。

阿徙向上望，話：「巴臣士來啦。」

佢己語氣好似加埋：「箇隻白癡僗。」巴臣士，第個住客喺勝利大廈，眞係穿緊過來，一個肥豚豚、中等身材己男人，金頭髮，成隻蠄蟝感己樣。三十五歲，又經已生車呔喺條頸同埋腰道，但係佢逳得好似個細僗子感活躍。成個樣好似一個細僗子脹大，雖然著住規定蛤乸衣，難得想𧰼中見到佢著住間諜隊己藍短袴、灰裇衫、紅頸巾，見到有酒凹己膝頭䯊、掖起尐手袖露出肥肥地己手臂。次次有社區健行，抑或物也運動令佢可以己話，巴臣士都會𠾴𠾴聲著返短袴己。同佢地兩個歡樂感「哈僗，哈僗！」打招呼，就坐低喺張檯道，發出強烈一陣汗味。一滴一滴汗徛喺佢己紅樣。佢己流汗能力獨一無二，喺社區中心，可以知佢幾時喺道玩乒乓波，照個拍有幾溼。阿徙攞著出來一張單，有好長一戙字，手指抯住枝水筆喺道檢查緊。

「睇下佢，食飯照喺道做也，」巴臣士話，碰溫斯頓一下。「感熱心己？抯住尐物也啊，老友？我就睇毋明啦，我恁。阿斯滅，阿老友，我就話畀你聽我點解追住你啦。係箇尐金你毋記得畀我。」

「邊尐金啊，爾次？」溫斯頓問，自動摸索佢尐錢。人工大概四分一係要儲起做自願捐助金，多種到處理有難。

「畀仇恨禮拜啊。呢，間間屋箇份金啊。我係我地箇頭己財務祕書啊。我地喺道盡澌力，個展覽肯定會爆澌燈啦！聽我講啦，毋好話我啊，如果阿勝利大廈毋係有條街最大副旗啦吓！你應承著我畀我兩文己。」

溫斯頓抄出來兩張又皺又污糟己一文紙來畀。巴臣士喺本簿道錄低佢，用盲文己齊整字跡。

「係喎，老友，」佢話。「我聽到尋日我箇隻也用著佢己彈弓子來打你哦。鬧到佢𠞉袴啦。我警告埋佢，再做就攞走埋佢添啊。」

「好似佢有尐毋開心無得去睇人絞死，」溫斯頓話。

「啊，感——我就想講己，啱己態度啦，係毋係？奸狡到死啦，兩個，但係感熱心都有囉！成日喺道恁間諜隊，同埋個戰爭啦，當然。你知毋知啊，上個禮拜六，我己細僗女，佢己隊喺碧咸士達街道散緊步，你知毋知佢喺道做物也？佢嘍埋兩個女子跟佢，離開著佢地己隊，然後跟蹤著一個奇怪己男人。跟著佢成兩個鐘頭，穿過埋尐森林，感，到著阿密深，終於交著佢畀尐巡邏。」

「做物佢地感做啊？」溫斯頓少少驚慌感問。巴臣士揚揚答：

「我己女梗係肯定箇個係敵特來㗎啦！或者飛機跳落來啦。但係最犀利己，你恁佢點樣識跟蹤箇個僗呢？佢見到佢著緊尐鞋好得意己，話未見過第尐人著感個鞋喎。感應該佢係外國㗎啦。得七歲幾有感醒呢？」

「箇個男人點啊？」溫斯頓問。

「啊，我就梗係毋知啦。但係應該都係——」巴臣士就做瞄準支槍己手勢，嘖嘖一聲做個爆炸。

「就好，」阿徙䛅，眼無離開張紙。

「當然我地毋可以博啦，」溫斯頓盡職感答應。

「就想話，我地打緊仗己，」巴臣士話。

似乎應佢，由上邊部電幕出來喇叭己鳴叫，而今次毋係宣佈勝仗，剩係大把部己公報：

「同志！」一個熱心、年輕把聲嗌。「同志，請留意！我地有壯麗己新聞畀你地。我地贏著出產己戰爭啊！所有消費品己產量己利潤計好，啓示今年，生活水準昇著成百分之二十。全大洋洲有自動抑制毋到己示威，工作者離開工廠同寫字樓上街巡遊，抯住尐旗大聲叫，感謝大哥己充滿智慧己帶頭，令到我地有得享受我地開開心心己新生活。食物——」

「開開心心己新生活」再講著幾次，最近大把部好鍾意用。巴臣士，佢己注意俾正話己喇叭引起，有種明顯己莊重感坐定定聽住尐數目，一種啓發著己厭煩。佢毋明尐數目解物，但係佢明（毋知點樣）係應該令人可心。佢攞著出來一支又粗又污糟己煙斗，經已一半滿燒著過己煙草，既然煙草己限額一禮拜得一百克，難得足裝滿佢。溫斯頓食緊支勝利煙，好小心打橫抯。新己限額天日至開始，佢得四支煙剩。暫時就毋留意遠尐己聲音，剩聽電幕發出來尐也。好似，感謝大哥提起個朱古力限額去一個禮拜廿克。而啱啱尋日，溫斯頓恁，宣佈著，個朱古力限額要減低去廿克每禮拜噃。得廿四個小時之後，有無可能感快就吞著落肚？有，吞到。巴臣士好容易吞到，同個寵物感蠢。第張檯己無眼怪獸吞著佢，狂熱者感，激烈感，得到一個兇暴己渴求去追逐、揭發、同揮發邊個夠膽暗示上個禮拜己限額有三十克。阿徙，用個複雜己方法同雙恁有關，阿徙都吞埋佢。感佢，溫斯頓，係毋係單獨一個人重記得？

虛誕己統計繼續從部電幕流出來。比較上年，有多尐食物、多尐衫袴、多尐屋、多尐傢私、多尐煲、多尐油、多尐船、多尐直昇機、多尐書、多尐臊蝦子，物也都多除著病患、罪行、神經病。每年每分鐘，個個人同樣樣也都向上滮。好似阿徙頭先感，溫斯頓用支匙羹搞下流過張檯己無顏色己肉汁，拉長一條線畫出個圖案。佢惱恨感考慮生命己質地。係毋係不留感樣？也食係毋係不留有感己味？周圍望個飯堂。矮、迫、尐牆俾數人揩到污糟邋遢、舊破己鐵檯凳，擺得埋到擦住膝頭䯊一路食飯、物也表面都油膩，條條罅滿澌泥、同一大陣壞氈酒同壞咖啡同鐵味燉肉同污糟衫己除。幾時都肚裏面皮膚裏面有尐條氣毋順，俾人啞著一尐人應得己也。講眞，佢記毋起有過個好毋同己時候，幾時都係毋夠也食、未有毋穿竉己襪定底衫、傢私不留又爛又舊、房間毋夠暖、地鐵擠擁、屋冧澌落來、麪包深色、茶葉難得、咖啡苦澀、煙子缺少、無平令正也除著人造氈酒。又雖然當然，一路老就一路衰尐，重毋係卽係話爾個毋自然己，如果心都酸埋對住感己困苦同染污同貧乏、不斷己冬天、黐納納己襪、行毋逳己𨋢、尐冰凍水、尐鞋番鹼、尐容易整碎己煙、古怪味道己食物？點解會覺得難受如果無原生己回憶，以前毋同己？

佢又望一望個飯堂。差毋多全部人都醜樣己，無著箇尐藍色制服都醜樣。喺飯堂另一頭，一個細細粒、奇怪感好似隻甲蟲感己男人喺道飲緊杯咖啡，好疑心感兩頭望。有幾難啊，溫斯頓恁，如果你毋望一望你己環境，其黨指明己理想身形，魁梧己男、隆胸己女、金頭髮、曬褐己皮膚、活潑、悠悠，毋望己話，有幾難信爾個身形存在，何況最普通。其實，以佢所知，戰地機場一號大部份人細粒、皮膚深色、同埋好難睇。好奇係箇尐甲蟲人會喺部門道最生得存，矮胖己男人，自細肥壯，腳短，走得好趕，塊面肥、不可測、眼超細。好似爾個身形至係其黨己支配下最生存到。

大把部己宣佈完著，喇叭再吹多幾也就讓畀玎玲聲己音樂。巴臣士，俾數目己轟擊引起模糊己精神，由把口攞出來支煙斗。

「大把部眞係幾成功喎，今年，」佢話，機警感搖頭。「係噃，阿斯滅老友，你估你無刀片可以捐畀我啩？」

「一個都無，」溫斯頓話。「自己用著同一塊經已六個禮拜啦。」

「啊，感，齋問啫，老友。」

「對毋住啊，」溫斯頓話。

隔籬檯己呱呱聲，宣佈箇陣暫停著，而今又開始著，又感嘈。突然間溫斯頓發現佢喺道恁起巴臣士太太，頭髮疏，面痕有塵。兩年之內箇尐子女會告佢畀思警。巴臣士太太會俾人揮發著。阿徙會俾人揮發著。溫斯頓會俾人揮發著。奧巴仁會俾人揮發著。反而巴臣士，永遠毋會俾人揮發。細細隻己甲蟲人，喺部門己迷宮中爬得感急，佢地都永遠毋會俾人揮發。重有箇個深色頭髮己女子，小說部門箇個，佢到毋會俾人揮發。似乎佢靠本能就知邊個會生邊個會死，究竟點樣得到繼續生存，好難講。

就爾一刻，急動而醒起，隔籬檯己女子轉著身少少望住佢，係深色頭髮箇個，斜視佢，望得有古怪己強度。眼光一接到佢就轉返身。

背骨先開始發汗，恐懼突然插佢一身。個感幾乎卽刻走著，但係重留低尐心慌慌。點解佢喺道𥄫住佢？點解佢喺道跟住佢尾？可惜佢毋記得到佢經已坐緊喺箇道，抑或晏尐來己。但係點都好，尋日，兩分鐘仇恨箇陣，佢係要坐佢後邊。目的梗係聽住佢叫得夠毋夠大聲。

之前己念頭恁返起，或者佢毋係眞係思警員，感但係屎友間諜最得人驚。佢毋知佢睇住佢有幾耐，可能五分鐘感多，有可能佢塊樣無完全控制澌。非常危險，喺物也公共地方或一部電幕己視野發怐豆，最微己也都賣到你，肌肉抽筋，定係表情毋安，抑係自言自語，物也動作會暗示有尐也毋正常，有也收埋著。點都好，帶住一個毋適合己面色（譬如，宣佈勝利己時表出懷疑）自己亦係能懲罰己罪行。現代話都有個字：面罪。

女子經已背返住佢。或者佢毋係眞係跟實佢，或者感啱佢兩日都坐得感埋。熄著支煙，小心擺低喺檯邊。佢放著工先至食埋佢，假如尐煙草毋會跌澌出來。隔籬檯己應該都係思警員嘅啦，溫斯頓應該都會三日內俾人揮發著，但係一支煙頭絕對毋可以𥕶。阿徙摺埋著佢張紙，放著落袋道。巴臣士又繼續講也。

「有無講過你聽啊，老友，」佢話，合埋口笑，「有箇次，我兩隻也燒著著一個街巿己阿婆條裙，因爲佢地見到佢用張大哥海報包香腸啊？靜靜雞穿去佢後邊，用火柴點著佢哦。燒得佢好嚴重啊，好似。得人驚呢？但係幾熱心哦！今陣間諜隊提供己訓練眞係一流己啫，重好過我己時代箇陣啊！你知毋知最近佢地有尐物也畀佢地搞啊啦？尐紙雪糕筒，用來聽鎖匙竉啊！當晚我己細僗女帶著個返來，喺我地己廳門試下，佢懷疑可以聽到多過齋擺個耳子成一倍啊！當然係玩具來己啫，但係啱己方向啦，係毋係囉？」

電幕就發出一個刺耳己啤啤聲，返返工作己信號。三位男士彈起身，跟大家爭住上??，剩下己煙草就從溫斯頓己煙頭跌澌落地。
